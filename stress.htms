

# **Iedereen heeft wel eens stress. Het hoort bij het leven.
Maar als u veel stress heeft, kunt u soms niet meer ontspannen. U kunt dan klachten krijgen. Door op tijd en genoeg te ontspannen, kunt u dat voorkomen en voelt u zich goed.

Bij stress gaan uw ademhaling en hartslag sneller. Uw bloeddruk gaat omhoog en uw spieren spannen zich aan. Zo kunt u dingen presteren en snel reageren als het nodig is.
Te vaak en te lang gespannen zijn is niet gezond. U kunt dit merken doordat u zich bijvoorbeeld onrustig voelt. Maar vaak hebben mensen niet door dat ze steeds gespannen zijn.

Door te ontspannen werkt uw lichaam weer beter na stress.
Als u ontspant, ademt u rustiger, klopt uw hart langzamer en wordt uw bloeddruk lager. Dit is goed voor uw lichaam.

# Hoe zorg ik ervoor dat ik me meer ontspannen voel?

Er zijn verschillende manieren om te ontspannen. Hieronder staan adviezen.
U kunt ook de films kijken over Je goed voelen en Minder stress.

# doe elke dag iets om te ontspannen

* buiten wandelen of fietsen

* bewegen en sporten

* U voelt zich tijdens het sporten beter omdat u bezig bent. En bewegen zorgt ook daarna nog voor een meer ontspannen gevoel.

* luisteren naar muziek
 
* bezig zijn met een hobby

* een boek lezen

* een bad of warme douche

* je laten masseren

* de tijd nemen om te koken en te eten

<a href="indexs.html" class="myButton">home</a>
